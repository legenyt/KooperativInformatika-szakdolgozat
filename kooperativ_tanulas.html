<!doctype html>
<html lang="hu">
<head>
	<title>Kooperatív tanulásszervezés az informatika órán</title>
	<meta charset="utf-8">
	<meta name="viewport" content="width=device.width, initial-scale=1">
	<link rel="stylesheet" type="text/css" href="css/style.css" media="all">
	<link rel="icon" type="image/png" href="picture/lt-favicon.png">
</head>
<body>
<div class="wrapper">
	<header>
		<nav>
			<ul>
				<li><a href="index.html">Kezdőoldal</a></li>
				<li><a href="kooperativ_tanulas.html">Kooperatív tanulás</a></li>
				<li class="has-submenu">
					<a href="kooperativ_modszerek.html">Kooperatív módszerek</a>
					<ul class="submenu">
						<li><a href="negyesfogat.html">Négyesfogat</a></li>
						<li><a href="negyesotleteles.html">Négyesötletelés</a></li>
						<li><a href="elo-osztalygrafikon.html">Élő osztálygrafikon & kóborlás a tanteremben</a></li>
					</ul>
				</li>
				<li><a href="oratervek.html">Óratervek</a></li>
				<li><a href="irodalomjegyzek.html">Irodalomjegyzék, források</a></li>
			</ul>
		</nav>
	</header>
		<main>
		<h1>Kooperatív tanulási módok</h1>
		<hr />
		<h2>Tartalomjegyzék</h2>
		<p><a href="#miisaz">1. Mi is az a kooperatív tanulás?</a></p>
		<p><a href="#Jena-Plan">2. Jena-Plan</a></p>
		<p><a href="#KAP">3. Komplex Alapprogram (KAP)</a></p>
		<p><a href="#PBL">4. Probléma-alapú tanulás/tanítás (PBL)</a></p>
		<p><a href="#IBL">5. Kutatás-alapú tanulás/tanítás (IBL)</a></p>
		<p><a href="#Kooptanszerv">6. Kooperatív tanulásszervezés</a></p>
		<p><a href="#6kulcs">6. 1. Hat kulcsfogalom a kooperatív tanulás bevezetéséhez</a></p>
		<p><a href="#csoportok">6. 1. 1. Csoportok</a></p>
		<p><a href="#kooperativtanulassz">6. 1. 2. Kooperatív tanulásszervezés</a></p>
		<p><a href="#egyuttmuk-szan">6. 1. 3. Együttműkődési szándék</a></p>
		<p><a href="#egyuttmuk-keszs">6. 1. 4. Együttműkődési készség</a></p>
		<p><a href="#alapelvek">6. 1. 5. Alapelvek</a></p>
		<p><a href="#modszerek">6. 1. 6. Módszerek</a></p>
		<hr />
		<section id="miisaz">
		<h3>Mi is az a kooperatív tanulás?</h3>
		<p>A definícióból talán a tanulás szót nem kell meghatározni, a kooperatív szót az Idegen Szavak Gyűjteménye (n.d.) így adja meg: „együttműködő; összeköttetésben lévő”. Ez alapján megállapíthatjuk, hogy oktatási értelemben akkor beszélünk kooperatív tanulásról, amikor a tanulók egymással együttműködve tanulnak. Horváth Attila (1994, p. 84) a kooperatív tanulást a következőképpen határozta meg: <i>„együttes munkálkodás a közös cél érdekében. Összehangolt tevékenység, amely során kölcsönös a hatás pszichikai, szociális és intellektuális készségek fejlődésében egyaránt”</i>. A kooperatív tanulás során a tanulók megtanulnak empatikusak lenni és kölcsönösen tisztelni társaikat, hatékonyan együttműködni, továbbá fejlődik kritikus gondolkodási képességük is. A tanári szerep háttérbe kerül, hiszen az egyes kérdésekre nem a tanár adja meg a választ, hanem a közös munka során a kérdésekre a válaszokat egymástól kapják meg a tanulók.</p>
		</section>
		<section id="Jena-Plan">
		<h3>Jena-Plan</h3>
		<p>A Jena-Plan oktatási koncepciót Peter Petersen a jénai egyetem pedagógiai professzora dolgozta ki 1924-ben az egyetemi gyakorló iskolában, és folyamatosan fejlesztette 1950-ig. Megszüntette a hagyományos osztálytermi rendszert és az azonos életkorú gyermekeket évfolyam osztályokba sorolta. A korábbi tíz osztályos iskolai osztályrendszert négy csoportra bontotta:</p>
		<p>• Alsósok csoportja, 7-9 évesek (1-3. iskolai év tanulói)</p>
		<p>• Középső csoport, 10-12 évesek (4-6. iskolai év tanulói)</p>
		<p>• Felsősök csoportja, 12-14 évesek (6-8. iskolai év tanulói)</p>
		<p>• Ifjúsági csoport, 14-16 évesek (8/9 – 10. iskolai év tanulói)</p>
		<p>A tanulói csoportok között átlépés nem csak a tanulmányi eredmények alapján történt, hanem figyelembe vette a tanulók általános érettségi és nevelési szintjüket is. Ezekben a csoportokban nincsen bukás. (Hungarian Online University, n.d.)</p>
		<p><i>„A nevelés a közösségben és a közösség számára történik, aminek célja: a gyermeki individualitás közösségi személyiséggé formálása.”</i> (Németh, 1996)</p>
		<p>A hagyományos órarend helyett az egy héten elvégzendő tanulmányi feladatokat heti rendbe tagolja, amely kapcsolódik a tanulók életkorához és a napi illetve heti munkaritmusához. A pedagógus szerepe megváltozik a korábbi elgondolásokhoz képest itt a tanár a csoportvezető, a tanulócsoport tagja. Az oktatás új elemekkel gazdagodik, segíti a gyerekek tájékozódóképességét fejleszteni, igyekszik olyan jelenségeket is megértetni velük, amelyeken keresztül alkotó módon tudnak tevékenykedni.</p>
		<p><i>„A tanterem iskolai lakószoba és munkaterem is egyben különböző tevékenységterekkel. Jellemző a természetes, öntevékeny tanulás során a sokfajta munkaeszköz használata, a tantárgyi kereteken túllépő projektorientált oktatás, a tanulás individuális ill. az egyéni fejlődési szempontok alapján történő differenciálása, a Freinet-technikák és a Montessori eszközök használata, valamint a fogyatékos gyermekek integrációja.” </i>(Németh & Skiera, 2003.)</p>
		</section>
		<section id="KAP">
		<h3>Komplex Alapprogram (KAP)</h3>
		<p>Az Európai Unió célul tűzte ki, hogy tagállamaiban visszaszorítja a korai iskolaelhagyók arányát (Komplex Alapprogram, n.d.b). A magyar kormány a Nemzeti Reform Programban (2018) vállalta, hogy 2020-ig ezt az arányt 10%-ra csökkenti. Az Eszterházy Károly Egyetem vezetésével és további egyetemek bevonásával valamint az Oktatási Hivatal közreműködésével 2017 januárjában kezdték kidolgozni a Komplex Alapprogram részleteit. A Komplex Alapprogram (n.d.a) jelmondata: „Tanulni élmény”. A Komplex Alapprogram középpontjában az élményalapú tanítás áll, ahol a tanulókat aktívan be kell vonni a tanulási folyamatokba.</p>
		<p><i>"Meg kell tanítani a gyerekeknek azt, hogy önmagáért élvezzék a tanulást, ne csak azért, hogy jó jegyeket kapjanak. Azok a gyerekek, akik élvezik a kihívások legyőzését, felnőtt életükben is keresni fogják a kihívást jelentő helyzeteket. Nagyobb valószínűséggel ragadnak meg új lehetőségeket, keresnek új módszereket, dolgoznak olyan feladatokon, amelyeknek nincs egyértelmű megoldása, és ösztönöznek másokat arra, hogy nehéz problémákon dolgozzanak.”</i>(Csíkszentmihályi, 2016, p. 331)</p>
		<p>A Komplex Alapprogram (n.d.a) célja, hogy a tanulók számára olyan közeget biztosítson ahol egyénileg és a társaikkal is sikereket érhetnek el. Életre szóló elköteleződésük legyen az új ismeretek elsajátítása iránt, illetve pozitív asszociációkat alakítsanak ki a tanulási folyamatokhoz. Fontos az elsajátított tudás elmélyítése és könnyű felidézése., a részvétel bátorítása, mely által a tanulók aktív résztvevőkké válnak. Fontos szempont, hogy a diákok önbizalma és önértékelése erősödjön, a természetes kíváncsiság kihasználása és inspirálása, a tanulók közötti kapcsolatok zavartalansága és viselkedési nehézségek mérséklése illetve, hogy a lehető legtöbb diák végzettséggel fejezze be iskolai tanulmányait. A pedagógusok szakmai fejlődésének biztosítása, az oktatás során felmerülő mentális nehézségek áthidalása. A program alapja a DFHT (Differenciált Fejlesztés Heterogén Tanulócsoportban), amelynek célja, hogy a tanulási folyamat a diákok közötti kölcsönösen jó viszonyokon alapuljon és egymást segítve osszák meg a tudást.</p>
		<p>A Komplex Alapprogramot (n.d.a) öt alprogram egészíti ki, ezekkel az alprogramokkal lényegesen javítják a tanárok és a tanulók inspirációját és ismeretszerzési eredményeit.</p>
		<p>• Digitális alapú alprogram</p>
		<p>• Életgyakorlat-alapú alprogram</p>
		<p>• Logikaalapú alprogram</p>
		<p>• Művészetalapú alprogram</p>
		<p>• Testmozgásalapú alprogram</p>
		<p>A Komplex Alapprogramban elkészítették az egyes tantárgyakhoz vonatkozó ajánlásokat, újításokat, amellyel élményközpontúvá tehető a tanulók részére az elsajátítandó tananyag. A KAP folyamatos képzéseket nyújt pedagógusok illetve iskolák számára, ahol segítik az oktató-nevelő munkába az alapprogramban található módszertani eszköztárak bevezetését, továbbfejlesztését. A Komplex Alapprogram rendelkezik egy tudástárral is, ahol támogató kiadványok, óravázlatok és segédanyagok találhatóak.</p>		
		</section>
		<section id="PBL">
		<h3>Probléma-alapú tanulás/tanítás (PBL)</h3>
		<p>A PBL egy olyan tanulási módszer, ahol a tanulók kis csoportokban dolgozva próbálják megérteni, megindokolni és megfejteni a valós életből vett problémákat. A megértésben a feladatukat egy oktató irányítja, aki igyekszik a diákoknak segíteni, hogy interakcióba lépjenek egymással és közösen oldják meg a problémát. A probléma-alapú tanulás segíti a diákokban olyan képességek kialakulását, fejlesztését, amelyek a hagyományos oktatási formák során háttérbe szorulnak. Így a tanulóknak fejlődik a beszéd- és magyarázóképessége, a csoportmunkák során pedig az egymással való együttműködő képességük. A PBL során a tanulók többször kerülhetnek ismeretlen helyzetbe, amely javítja a diákok alkalmazkodóképességét és fejleszti a problémamegoldó képességet is. A csoportmunkák során a tanulók megismerhetik saját erőségeiket és gyengeségeiket, amelynek hatására tisztábban látják saját szerepüket önszabályozó tanulás folyamatában. (Molnár, 2004) </p>
		<p>A probléma-alapú tanulás/tanítás során a tanulók először egy problémával találkoznak, amely megoldását az nehezíti, hogy a tanulók korábbi ismeretanyaga feltehetőleg nem elégséges a probléma megoldásához. Tehát a tanulóknak először a problémát analizálniuk kell, így először összegyűjtik azokat az információkat amelyek a probléma megoldásához vezethetnek és koncepciót készítenek a lehetséges megoldási stratégiákra. A tanulók felosztják egymás között a munkafolyamatokat, ki, minek és hol jár utána. A diákok miután újra a csoportjukban vannak, áttanulmányozzák egymás információgyűjtésének eredményeit és górcső alá veszik a probléma megoldás eredményét. Ehhez mérvadó lehet, hogy összegyűjtött adatokat elemezzék és a megoldáshoz szükséges információt kiválogassák és ezek alapján megoldásikat megfogalmazzák és kivitelezzék. Végül értékelik, hogy megoldották-e a problémát. Ez lehet egy hosszú több lépésből álló folyamat, ahol a diákok egyes állításaiból következtetéseket levonva építhetik fel a megoldást. (Molnár, 2005)</p>
		<p>A PBL során a tanár szerepe alapjaiban eltér a megszokottól, mivel egy irányító szerepkört tölt be, ahol segíti, illetve irányítja a tanulócsoportok munkáját. A tanulók rendelkezésére áll az esetlegesen felmerülő kérdések kapcsán és tisztázza, pontosítja azokat.</p>
		</section>
		<section id="KAP">
		<h3>Kutatás-alapú tanulás/tanítás (IBL)</h3>
		<p><i>„Sproken-Smith (2008) szerint a kutatásalapú tanulás/tanítás ’inquiry-based learning’, IBL) olyan pedagógia, amely a leginkább biztosítja, hogy a tanulók átéljék a tudásalkotás folyamatait. Legfőbb sajátossága a kutatás által stimulált tanulás, egy tanuló-centrikus megközelítés, ami elmozdulást jelent az önszabályozó tanulás felé, és egyben a tanulás egy aktív megközelítése. Használatával a tanulók kifejleszthetik kutatási készségeiket, és „egész életen át tanuló”-vá válhatnak. Az IBL növelni tudja a tanulók „lefoglaltságát” a tanulási teljesítmény és a magasabb rendű tanulási kimeneteket. Előnyös a tanárok számára is: lehetővé teszi a tanítás és a kutatás integrációját, növeli a tanítás örömét és az interakciókat a tanulókkal.”</i> (Sproken-Smith, 2008, hivatkozza: Nagy Lászlóné, 2010, p. 31)</p>
		<p>A kutatásalapú tanulás/tanítás egy olyan információ-feldolgozó modell, amelyben a tanulóknak kell felfedezni a tudnivaló tartalmi háttérét és az ahhoz köthető nélkülözhetetlen ismereteket. Ezt a tanulócsoportok egy lépéssorozaton keresztül teszik meg, az első lépésben definiálják a problémát, kérdéseket tesznek fel, feltételezéseket fogalmaznak meg. Ezután a kutatási fázis következik, ahol a diákok az adott témáról összegyűjtik az előforduló információt megfelelő forrásokból. Az összegyűjtött információt a tanulóknak alaposan meg kell vizsgálni és megbeszélni. Az utolsó lépésben a kutatásukról le kell, hogy vonják a tanulságokat, meg kell határozni a megoldást, amelyet a kiindulási problémához viszonyítanak.<p>
		<p>Az IBL megközelítés sokkal inkább összpontosít az ismeretek elsajátítására, mint az információ-feldolgozás által létre jött technikákra és a problémamegoldó kompetenciákra. Az oktatási környezet is megváltozik, hiszen a korábbi zárt osztálytermi rendszerből a frontális tanári információátadás nyíltabb és információgazdagabb környezetbe helyeződik át. Az értékelés módja is megváltozik, hiszen az eddigi egyéni teljesítményeket felváltja a csoportmunka, így az értékelés nagyban függ a környezettől is. A csoporton belül nőhet a diákok elszántsága és a csoportok között kialakulhat a versenyszellem. Az kutatásalapú tanítás/tanulás során a pedagógus aktív irányítója lesz a munkának, amellyel segíti a tanulók problémamegoldási képességének fejlesztését. (Nagy, 2010)</p>
		<p>Hazai viszonylatban a Nemzeti Alaptanterv amely szabályozza a hazai oktatás kulcskompetenciáit, a kiemelt fejlesztési feladatokat és műveltségi területeket. A NAT2020 az eredményes tanulás segítésének alapelvei között a tanulási környezet kialakításánál tesz említést a kutatás alapú tanulás támogatásáról: <i>„A tanulás társas természetéből adódó előnyök, a differenciált egyéni munka adta lehetőségek kihasználása, valamit a párban vagy csoportban végzett kutatásalapú, felfedező, tevékeny és jól szervezett, együttműködő tanulás támogatása szintén hozzájárul a korszerű tanítási környezet megteremtéséhez.” </i>(1. melléklet az 5/2020. (I.31.) Korm. rendelethez, 2020., p. 294)</p>
		</section>
		<section id="Kooptanszerv">
		<h3>Kooperatív tanulásszervezés</h3>
		<p>A kooperatív csoportmunka nem tévesztendő össze a hagyományos jellegű csoport tevékenységgel, hiszen az utóbbiban a csoportokon belül azonos feladatot kapnak a tanulók és a diákok önállóan dolgoznak, nem osztják fel egymás között a feladatokat és nem minden esetben egyeztetik egymás közt a megoldásokat sem. Mondhatni, hogy kevésbé készteti gondolkodásra a csoportban lévő összes tanulót. A kooperatív tanulás során a diákok kiscsoportokban (4-6 fő) végeznek tevékenységeket. A kooperatív tanulási folyamatok alkalmazáskor a tanárnak együttműködő partnerként kell tekintenie a diákjaira és bíznia kell a tanulókban, hogy tudják egymást segíteni. A kooperatív tanulás egy sokrétű tanulási mód, amely minden esetben egy célra irányul és a célorientáltság minden résztvevőre együttesen hat. (Kagan, 2001)</p>
		<p>A kooperatív tanulás megszervezéséhez meg kell teremteni a külső és belső feltételeket a tanulók számára. A külső feltételnek segítenie kell a tanulót, hogy a kooperatív tanuláshoz szükséges kompetenciákkal rendelkezzen. Erősíteni kell a diák-tanár közötti kapcsolatot, ki kell alakítani a megfelelő környezetet. A megfelelő környezet kialakítása azt is jelenti, hogy a tantermet, úgy kell berendezni, hogy az egy csoportban lévő diákok könnyedén tudjanak egymással interakcióba lépni. A külső feltételek közé tartozik még a csoportok kialakítása illetve a feladatok kijelölése is. A belső tényezők a kooperatív csoporton belüli együttműködéshez kapcsolódnak. Itt elsősorban az interakciós folyamatok megteremtését kell elősegíteni, mint például: a személyközi kapcsolatok és viták, információk továbbítása, felfedezési vágy, kíváncsiság, tanulók közötti verbális kapcsolatok. (SKOLL, 2020) Ezek alapján kooperatív tanulási folyamatok alkalmazása során a tanulók együtt tanulva, saját ismereteiket összevetve, a tanár és a társaikkal ösztönözve tudnak együttesen tanulni.</p>
		</section>
		<section id="6kulcs">
		<h4>Hat kulcsfogalom a kooperatív tanulás bevezetéséhez</h4>
		<p>Ez az alfejezet Spancer Kagan (2001): Kooperatív tanulás című könyvének 4. Hat kulcsfogalom című fejezetén alapul.</p>
		<p><i>„A kooperatív tanulásnak nem mind a hat alapelve jelenik meg minden tanítási órán, sőt előfordulhat, hogy egyik sem jelenik meg. Ennek ellenére a hat kulcsfontosságú alapfogalom mély ismerete feltétlenül szükséges ahhoz, hogy sikeresen alkalmazhassuk a kooperatív tanulásszervezését.” </i>(Kagan, 2001, 4:1)</p>
		<p>Kooperatív tanulásról akkor beszélünk, ha olyan feladatokat adunk a tanulócsoportok számára, ahol a tanulási folyamat részeként a diákok együttműködését célzó kölcsönös viszonyok jönnek létre. Ez többféle módon is megvalósulhat, dolgozhatnak a diákok párban, ahol egy-egy témát vitatnak meg, de szervezhetünk bonyolult csoportprojekteket is, amely komplex feladatok megoldását teszi lehetővé.</p>
		<p>Spancer Kagan könyvében hat kulcsfogalmat határoz meg, amelyekre mindenképpen szükségünk van a kooperatív tanítási folyamat bevezetéséhez.</p>
		</section>
		<section id="csoportok">
		<h5>Csoportok</h5>
		<p>A csoportok kialakításának több módszere lehetséges. A diákok csoportosulhatnak sorsolással, tanári irányítással vagy éppen saját maguk szempontjaik szerint is, a megadott létszámú csoportokba. A csoportok ajánlott összetétele négy fő. A kooperatív tanulásszervezés alapja a heterogenitás. Ez több különböző módon is teljesíthető: eltérő nyelvi háttérrel rendelkező, különböző etnikumhoz tartozó vagy különböző nemű diákok csoportjaival. Mivel a tanulók képességei és eredményei különbözőek, így jó feltételt teremtünk arra, hogy a diákok egymást segítve tanítsák. Ha a csoportokat sorsolással vagy véletlenszerűen állítottuk össze célszerű lehet bizonyos időközönként új csoportokat létrehozni, hogy az esetlegesen rosszul teljesítő csoportok nem legyenek az osztályba gyengeként elkönyvelve. Illetve az új csoportokba sorolással a diákok új impulzusokat szerezve más teljesítményre is képesek lehetnek.</p>
		</section>
		<section id="kooperativtanulassz">
		<h5>Kooperatív tanulásszervezés</h5>
		<p>A tanulásszervezés során a legfontosabb, hogy a diákok megfelelően tudjanak egymással együtt dolgozni Ezt leginkább az osztályterem oly módú berendezésével lehet elérni, ahol a diákok egymással könnyen tudnak interakcióba lépni, de érdemes megfelelő távolságot hagyni a csoportok között, hogy egymást ne zavarják. A terem elrendezése folyamán arra is szükséges odafigyelni, hogy könnyedén tudjanak a tanár, illetve a tábla felé fordulni is. Célszerű megállapodni az osztállyal egy olyan jelről, amelynek elhangzása után, mindenki félbe hagyja az éppen folytatott tevékenységét és a tanárra figyel. A tanár szerepe kooperatív munka során a háttérbe szorul és csak felügyeli a tanulók munkáját illetve tanácsokat ad esetleges problémák felmerülése esetén.</p>
		</section>
		<section id="egyuttmuk-szan">
		<h5>Együttműkődési szándék</h5>
		<p>Az együttműködési szándék kialakításának három módja létezik. Az első a közösség építése. Itt az egész osztály, illetve adott csoport közösségét is építhetjük. A második mód a kooperatív feladatok, míg a harmadik a jól megválasztott értékelési (jutalmazási) rendszer megválasztása és alkalmazása.</p>
		<p>A megfelelő társas kapcsolatok létrehozásában, és ahhoz, hogy a csoportok hatékonyan tudjanak együttműködni, a közösség építésére nagy hangsúlyt kell fektetni, mert ez később hatékonyabbá és könnyebbé teszi a pedagógus munkáját.</p>
		<p><i>„Bár sok elméleti szakember a közösségépítést nem tekinti a kooperatív tanulás részének, személyes tapasztalatom és a velem együtt dolgozók egybehangzó tapasztalata alapján csak bátorítani tudom a tanárokat arra, hogy tekintsék fontosnak a közösségépítést.”</i> (Kagan, 2001, 4:3)</p>
		<p>Akkor beszélünk kooperatív feladatmegoldásról, ha az adott feladatot egy diák nem tudja egyedül megoldani. A kooperatív feladatokat legtöbb esetben csoportmunkával lehet megoldani, tehát a feladat megoldásához szükség van a csoporttársak segítségére. Alkalmazhatunk mozaik módszert is, ahol a csoport egyes tagjai az elsajátítandó tananyagnak csak egyes részét kapják meg, ahhoz hogy a mozaikokból kialakuljon a teljes anyagrész, minden csoporttagnak a saját részét hozzá kell adnia a közöshöz.</p>
		<p>Az együttműködési szándékot és a csoportok közötti viszonyt meghatározza a tanár által választott jutalmazási, illetve értékelési módszer. A kooperatív csoportok munkáját többféleképpen lehet értékelni. Értékelhetjük külön-külön a tanulókat, a csoportokat vagy egyszerre akár az egész osztályt is. Abban az esetben, ha csak tanulókat értékelünk előfordulhat, hogy versengés alakul ki az osztályban. Ez káros lehet a gyengébben teljesítő tanulók számára hiszen újra és újra kudarc élményük lesz. Másik értékelési módszer lehet, ha a tanulókat saját fejlődésük alapján értékeljük. Ebben az esetben individuális jutalmazási rendszer alkalmazunk, így a diákok nem versengenek egymással, de kooperációra sem motiválja őket. Ezért szükséges kialakítani egy kooperatív osztályozási rendszert, amely az osztály vagy a csoport teljesítményén alapul, ahol a tanulók segítik egymást. Kooperatív osztályozás használata esetén a tanulók érdemjegyei függnek egymás teljesítményétől, ha egy gyengébben teljesítő tanuló eredményét nagyobb súllyal vesszük a csoport értékelése során, akkor a társaitól sokkal több segítséget fog kapni, így teljesítményük is javulni fog. Csoportos osztályozás esetén azonban két probléma is felmerülhet, az egyik ha egy tanuló folyamatosan rosszul teljesít, a csoporttársai akadálynak tekinthetik a jó eredmények elérésében. Erre megoldás lehet, hogy fejlődést értékelő osztályozást vezetünk be. A másik probléma ha a csoportértékelések adják az év végi jegyeket, ahol a csoporttársak teljesítménye alakítja ki az érdemjegyet. Ebben az esetben előfordulhat, hogy egyes tanulók jegyeit javítaná, egyes tanulók jegyeit pedig rontaná a csoportos értékelés. A megoldás, hogy csak évközi értékelés során használjuk a kooperatív csoportmunkák osztályozását, az év végi bizonyítványban azonban mellőzzük.</p>
		</section>
		<section id="egyuttmuk-keszs">
		<h5>Együttműkődési készség</h5>
		<p>A kooperatív tanulás egyik meghatározó tevékenysége a tanulók társas viselkedését vizsgálja. Kooperatív projektek alkalmazása során, ha a tanulók egymás segítségére szorulnak, akkor megtapasztalják és megtanulják, hogy hogyan oldják meg konfliktusaikat, hogy osszák be egymás között a feladatmegoldásához szükséges részfeladatokat és hogy segítsék egymást a helyes megoldás elérésében. A társas viselkedési készségeknek fejlesztésére több módszer is a tanárok rendelkezésére áll: modellezés, megerősítés, szerepkijelölés, strukturálás, reflexió.</p>
		</section>
		<section id="alapelvek">
		<h5>Alapelvek</h5>
		<p>A kooperatív tanulásnak négy alapelve van, amelyek ha nem teljesülnek, akkor nem beszélhetünk kooperatív tanulásról. Ezek az alapelvek az építő egymásrautaltság, egyéni felelősség, egyenlő részvétel és párhuzamos interakciók. Ezeket a kritériumokat az ÉEEP mozaikszóval szokás leírni. Akkor beszélünk építő egymásrautaltságról, amikor az egyes tanulók fejlődése a más tanulók fejlődésének a függvénye. Ekkor a csoport tagjainak a sikerességéhez szükség van a többi tag sikerére is. Ez az egész közösségre érvényesül, tehát a kiscsoportok sikere is függ a többi csoport sikerétől. Az egyéni felelősség a kooperatív tanulási folyamatok során úgy mutatkozik meg, hogy minden tanuló felelősséggel tartozik saját munkájáért. Az egyéni felelősséget segítik kialakítani a jól meghatározott feladatok. Ezek javítják az egyéni tanulás teljesítményét is. A kooperatív tanulás sikeressége szempontjából az egyik legfontosabb tényező, az egyenlő részvétel, hogy a csoport tagjai egyenlő arányban vegyenek részt a probléma megoldásában.. Ezt a legegyszerűbben munkamegosztással lehet elérni, amit vagy a csoporttagjai szabnak meg egymás között vagy a tanár a csoport tagjainak személyre szólóan osztja ki a részfeladatokat. A kooperatív tanulás során fontos, hogy a tanulók egymással interakcióba lépjenek. Szakértők szerint ezért hatékonyabb a kooperatív tanulás a hagyományos oktatással szemben. Tehát a párhuzamos interakciók elve akkor érvényesül amikor a tanulók valamilyen kapcsolatba lépnek egymással.</p>
		</section>
		<section id="modszerek">
		<h5>Módszerek</h5>
		<p>Több féle kooperatív tanulási módszer létezik, mindegyiknek megvan a fejlesztési és alkalmazási területe. A módszereket a következő csoportokba sorolják: a gondolkodás-fejlesztés módszerei, az információ-megosztás módszerei, a kommunikáció-fejlesztés módszerei, társas kapcsolatok fejlesztése illetve a csoportfejlesztés módszere.</p>
		</section>
		</main>
	<footer>
		<p>&copy; 2021 | Legény Tamás</p>
		<p>Kooperatív tanulásszervezés az informatika órán</p>
	</footer>
</div>
</body>
</html>
